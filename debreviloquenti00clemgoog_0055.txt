De verborum omissione vel suppressione.

In universum praemittendum est nos valde improbare
viam illam, quam plerumque viri docti adhuc ingressi sunt,
materiae ita distribuendae, ut aut maiorem haberent rationem
significationis verborum omissorum - distinxerunt enim hac
Î‡ feneratione: desunt verba dicendi, sentiendi, agendi, movendi,
alis: el. Schmidt, Draeger - aut plus tribuerent quaestioni,
utrum fieret omissio in. enuntiatis primariis an secundariis
(etwetzell), quam quibus condicionibus secundum rationem
grammaticam rhetoricam logicam omnino talis omissio posset
admitti. Ad idem enim redit secundum rationem grammaticam
logicamque, si omnino elocutio ita conformata est, ut notio
aliqua omitti possit, utrum verbum dicendi an egendi, utrum
in enuntiato primario an secundario omittatur. Itaque nos in
eo laboravimus, ut erratione grammatica et logica condiciones
omissionis primo loco collocaremus, secundo et tertio loco
quaereremus, utrum omissio verborum agendi dicendi al,
utrumque in enuntiatis primariis an secundariis facta esset.

NB. Locos singulos adscripsimus secundum numeros re-
cognitionis Halmianae tertiae.

 

